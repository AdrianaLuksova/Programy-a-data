<!DOCTYPE html>

<html lang="cs">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Programové a datové soubory</title>
</head> 

<body class="container">

  
  <header>
    <h1>Programové a datové soubory</h1>
    <h3><a href="../index.html#menu">menu</a></h3>
    <link rel="stylesheet" href="../css/style.css">
  </header>
  <div>
    <main>
    <ul>

    <h2 id="soubory">Soubory a adresáře</h2>

      <p><b>Soubor</b> (<i>file</i>) je množina souvisejících dat uložených na diskové jednotce. Název souboru je obvykle tvořen jménem (ve Windows až 254 znaků) a příponou, která naznačuje <b>typ souboru</b>. K dalším vlastnostem souboru patří jeho velikost, autor (vlastník), datum vytvoření, datum změny, atributy, přístupová práva apod.</p>
      <p>K přehlednější práci se soubory slouží systém <a href="https://cs.wikipedia.org/wiki/Adres%C3%A1%C5%99_(informatika)"><b>adresářů</b></a> či složek (directories, folders). Adresáře tvoří na disku typicky hierarchickou strukturu (tree - strom); základem je tzv. <b>kořenový adresář</b> <i>(root)</i> označený symbolem „/“ (Unix, Linux), nebo „\“ (Windows). Každý adresář může obsahovat soubory i <b>podadresáře</b> <i>(subdirectories)</i>.</p>    
      <h2 id="Adr.c">Adresářová cesta</h2>
      <p><b>Cesta</b> <i>(path)</i> vyjadřuje umístění souboru vždy směrem od nejvyššího adresáře: C:\XAMPP\mysql\bin\mysql.exe. Pro operace se soubory využíváme někdy <b>zástupné znaky</b> <i>(wildcards)</i>:</p>
      <ul>
        <li>symbol <b>*</b> nahrazuje v názvu libovolný počet znaků (např. *.*);</li>
        <li>symbol <b>?</b> nahrazuje jeden libovolný znak (např. s?s.txt).</li>
      </ul>
      
        
    <h2>Programové soubory</h2>
        <p><b>Programové soubory</b> obsahují instrukce, podle nichž procesor ve spolupráci s dalšími hardwarovými komponentami plní konkrétní úlohy. Mohou být uloženy v již zkompilované binární podobě (nejčastěji ve <b>strojovém kódu</b> pro danou platformu), nebo ve <a href="https://cs.wikipedia.org/wiki/Zdrojov%C3%BD_k%C3%B3d"><b>zdrojovém kódu</b></a>, obsahujícím příkazy určitého programovacího jazyka.
          Mezi programové soubory můžeme zařadit také <b>skripty</b>, soubory instrukcí v textové podobě, které ke svému spuštění vyžadují speciální program -  <a href="https://cs.wikipedia.org/wiki/Interpret_(software)"><b>interpret</b></a>.
          Větší programy jsou tvořeny <b>programovými knihovnami</b> <i>(runtime libraries)</i>, speciálními soubory s připravenými funkcemi, které programy využívají pro svůj běh. Ve Windows to jsou např. soubory <b>DRV a SYS</b> (obsahující zejména ovladače čili drivery, ale i systémové funkce), nebo také <b>DLL</b> (<i>dynamic linking library</i> - dynamicky linkované knihovny), které mohou být podle potřeby za běhu (dynamicky) připojeny k jednomu i více programům. Některé soubory s tzv. <b>spustitelnou příponou</b> (např. .exe a .com ve Windows, .sh v Linuxu) slouží ke spuštění programu - aktivaci procesu v rámci operačního systému.
          Za <b>rezidentní programy</b> (služby, démony) označujeme ty procesy, které jsou spuštěny automaticky po iniciaci operačního systému (např. antivirové programy). 
        </p>
        <h2>Datové soubory</h2>
        <p>Datové soubory obsahují data různého charakteru (číselné, textové, grafické, zvukové údaje). K jejich zpracování se používají konkrétní programy, a proto jsou často přípony těchto datových souborů asociovány (propojeny) s určitou aplikací (např. DOCX s programem MS Word, nebo XLSX s programem MS Excel).</p>
    </main>     
</div>

<footer>
    <hr>
    <p>&copy; 2022 - Adriana Luksova - IT1</p>
   </footer>
</body>   
</html>   
  

    





 







        



 

   

  

  